# Avoin Raamatunkäännös (FinARK)

Avoin Raamatunkäännös™ (ARK) pohjautuu Kirkkoraamattuun 1933/38. Joitakin käännösvirheitä on korjattu, kieliasua on uudistettu, ja Uuden Testamentin osalta tekstiä on muokattu vastaamaan enemmistötekstejä (Robinson-Pierpont).

Vanhan Testamentin puolella on otettu huomioon Kaarlo Syvännön yli 100 kohdan lista käännösvirheistä. Uuden Testamentin käännökseen on vaikuttanut vahvasti Toivo Koilon Suuri ilosanoma. Pyrkimyksenä on ollut saada aikaan alkuteksteille uskollinen käännös.

Käännös on avoin: sitä saa käyttää vapaasti, sitä voidaan parantaa jatkuvasti ja kaikki muutokset pohjateksteihin ovat avoimesti nähtävillä osoitteessa:
[https://majorityversion.com/finark](https://majorityversion.com/finark).

Voit ladata käännöksen [tekstitiedostot](https://github.com/openversion/finark/tree/master/pub) ja käyttää niitä vapaasti omiin tarkoituksiisi.

## Sovellus

Voit lukea ja kuunnella käännöstä älylaitteilla tällä sovelluksella:
[https://openversion.net/finark/](https://openversion.net/finark/).

Älypuhelimella voit tallettaa sovelluksen kotivalikkoon ja se toimii myös lentotilassa ilman nettiyhteyttä.

## Public domain -käännös

"Avoin Raamatunkäännös" on tavaramerkki. Nimeä "Avoin Raamatunkäännös" ja sen lyhenteitä "ARK" tai "FinARK" saa käyttää tunnistamaan ainoastaan tarkkoja kopioita tällä nimellä julkaistusta Pyhän Raamatun julkisessa omistuksessa olevasta käännöksestä, joka on julkaistu verkkosivuilla majorityversion.com, openversion.net ja avoinraamattu.fi (verkko-osoitteet ovat Seutulan rukoushuoneyhdistys Betel ry:n tavaramerkkejä). Itse käännös on vapaa tekijänoikeuksista.

